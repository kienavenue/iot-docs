LICENCIJOS INFORMACIJA

Toliau nurodytos Programos licencijuojamos pagal šias Licencijos informacijos sąlygas, kurios papildo Programos licencijos sąlygas, dėl kurių susitarė Klientas ir IBM. Jei Klientas anksčiau nėra sutikęs su Programai taikomomis licencijos sąlygomis, taikoma Tarptautinė programos licencinė sutartis (Z125-3301-14).

Programos pavadinimas (Programos numeris):
IBM Maximo Application Suite v8.6 (5737-M66)

Šios standartinės sąlygos taikomos Licenciato Programos naudojimui.

Riboto naudojimo teisė

Išskyrus Sugrupuotas programas, Visa Licenciatui su Programa pateikta IBM programinė įranga gali būti naudojama tik Licenciato Pagrindinės programos naudojimui palaikyti pagal šį Licencijos informacijos dokumentą. Tai reiškia, kad toks naudojimas turi būti tiesiogiai susijęs su Pagrindinės programos licencijuotu naudojimu.

Licenciatas neturi teisės naudoti Programos komercinėms IT paslaugoms teikti jokiai trečiajai šaliai, taip pat teikti komercinę išteklių nuomą ar laiko paskirstymą, teikti antrinę Programos licenciją ar ją nuomoti.

Draudžiamas naudojimas

Licenciatas negali naudoti ar autorizuoti nauodoti Programą, jei jos gedimas gali sukelti mirtį, kūno sužalojimų, nuosavybės ar aplinkos pažeidimą.

Pagalbinės programos

Licenciatas įgaliotas diegti ir naudoti toliau nurodytas Pagalbines programas tik Licenciato Pagrindinės programos naudojimui palaikyti pagal šią Sutartį. Frazė „palaikyti Licenciato naudojimą“ apima tik tą naudojimą, kuris reikalingas ar kitaip tiesiogiai susijęs su Pagrindinės ar kitos Pagalbinės Programos licencijuotu naudojimu. Pagalbinių programų negalima naudoti jokiam kitam tikslui. Pagalbinė programa gali būti pateikiama su licencijos sąlygomis ir šios sąlygos, jei tokių yra, taikomos Pagalbinę programą naudojančiam Licencijos turėtojui. Įvykus ginčui šiame Licencijos informacijos dokumente pateiktos sąlygos pakeičia Pagalbinės programos sąlygas. Licenciatas turi gauti pakankamai Programos, kaip visumos, teisių, kad jų pakaktų visų Licenciato Pagalbinių programų diegimui ir naudojimui padengti, nebent šiuo Licencijos informacijos dokumentu suteikiama papildomų teisių. Pavyzdžiui, jei ši Programa buvo licencijuota VPC (Virtualiojo procesoriaus branduolio) pagrindu, ir Licenciatas turėtų įdiegti Pagrindinę programą arba Pagalbinę programą 10 VPC įrenginyje, o antrame 10 VPC įrenginyje – kitą Pagalbinę programą, Licenciatui reikės įsigyti 20 Programos VPC teisių.

Pagalbinės programos:
IBM Cloud Pak for Data Enterprise Edition
IBM DB2 Standard Edition 11.5
IBM Watson Discovery for Cloud Pak for Data
Watson Knowledge Studio

Leidžiami komponentai

Licenciatas gali naudoti tik šiuos nurodytos Sugrupuotos arba Pagalbinės programos komponentus arba funkcijas:
Control Plane (of Cloud Pak for Data Enterprise Edition)
Common Services (of Cloud Pak for Data Enterprise Edition)
Portworx Storage (of Cloud Pak for Data Enterprise Edition)
Watson Studio (of Cloud Pak for Data Enterprise Edition)
Watson Machine Learning (of Cloud Pak for Data Enterprise Edition)
Db2 Warehouse - only SMP mode (of Cloud Pak for Data Enterprise Edition)
Watson Discovery (of Cloud Pak for Data Enterprise Edition)
IBM DB2 Standard Edition 11.5

Suteikiant būtinas teises nenaudojami komponentai

Licenciatas gali diegti ir naudoti toliau nurodytus Programos komponentus pagal licencijos sąlygas, tačiau šie komponentai nenaudojami Programai reikalingų teisių skaičiui nustatyti.
Control Plane (of Cloud Pak for Data Enterprise Edition)
Common Services (of Cloud Pak for Data Enterprise Edition)
Portworx Storage (of Cloud Pak for Data Enterprise Edition)
Watson Studio (of Cloud Pak for Data Enterprise Edition)
Watson Machine Learning (of Cloud Pak for Data Enterprise Edition)
Db2 Warehouse - only SMP mode (of Cloud Pak for Data Enterprise Edition)
Watson Discovery (of Cloud Pak for Data Enterprise Edition)
IBM DB2 Standard Edition 11.5

Atskirai licencijuojamas kodas

Kiekvienas iš komponentų, išvardytų faile NON_IBM_LICENSE, laikomas „Atskirai licencijuojamu kodu“, kuris yra licencijuojamas Licenciatui remiantis taikomomis trečiosios šalies licencijos sutarties (-čių) sąlygomis, kurios išdėstytos kartu su Programa pateikiamame faile (-uose) NON_IBM_LICENSE, o ne šia Sutartimi. Būsimuose Programos naujinimuose arba taisymuose gali būti papildomų Atskirai licencijuotų kodų. Tokie papildomi Atskirai licencijuoti kodai ir susijusios licencijos išvardijami taikomame NON_IBM_LICENSE faile, kuris pateikiamas su Programos naujinimu arba taisymu. 

Pastaba: nepaisant jokių trečiosios šalies sutarties, šios Sutarties ar kitos sutarties, kurią Licenciatas gali sudaryti su IBM, sąlygų, susijusių su Atskirai licencijuojamu kodu:
(a) IBM pateikia jį Licenciatui NETAIKYDAMA JOKIŲ GARANTIJŲ IR PANEIGIA BET KOKIAS, VISAS APIBRĖŽTAS IR NUMANOMAS GARANTIJAS IR SĄLYGAS, ĮSKAITANT, BET NEAPSIRIBOJANT, NUOSAVYBĖS, NEPAŽEIDŽIAMUMO AR NESIKIŠIMO GARANTIJAS IR NUMANOMAS TINKAMUMO PREKYBAI IR TAM TIKRAM TIKSLUI GARANTIJAS BEI SĄLYGAS;
(b) IBM neatsako už jokius tiesioginius, netiesioginius, atsitiktinius, ypatingus, pavyzdinius, baudžiamuosius ar priežastinius nuostolius, įskaitant, bet neapsiribojant, prarastus duomenis, prarastas santaupas ir prarastą pelną.

Privatumas

Licenciatas pripažįsta ir sutinka, kad IBM gali naudoti slapukus ir sekimo technologijas rinkti asmeninei produktų naudojimo statistikos informacijai, informacijai, skirtai tobulinti vartotojų patirtį, ir/arba informacijai apie „to tailor“ naudojimą remdamasi IBM privatumo tinkle strategija, pateikta http://www.ibm.com/privacy/.

Šie matavimo vienetai gali būti taikomi Licenciato Programos naudojimui.

Įgaliotasis vartotojas

Įgaliotasis vartotojas yra matavimo vienetas, kuriuo remiantis gali būti licencijuojama ši Programa. Įgaliotasis vartotojas yra unikalus asmuo, kuriam suteikta prieiga prie Programos. Programos įdiegčių skaičius kompiuteriuose ir serveriuose neribojamas, o visi Įgaliotieji vartotojai gali vienu metu prieiti prie bet kokio Programos egzempliorių skaičiaus. Licenciatas privalo įsigyti atskiras priskirtas kiekvienos Įgaliotajam vartotojui suteiktos prieigos prie Programos teises, jei Programa naudojama bet kokiu tiesioginiu arba netiesioginiu būdu (pavyzdžiui, naudojant tankinimo programą, įrangą arba taikomųjų programų serverį) ir bet kokiomis priemonėmis. Įgaliotojo vartotojo teisės yra unikalios ir jų negalima bendrai naudoti ar iš naujo priskirti, išskyrus Įgaliotajam vartotojui suteikiamų teisių perdavimą kitam asmeniui visam laikui.

Lygiagretusis vartotojas

Lygiagretusis vartotojas yra matavimo vienetas, kuriuo remiantis gali būti licencijuojama ši Programa. Lygiagretusis vartotojas – tai asmuo, bet kuriuo metu naudojantis Programą. Nepaisant to, ar asmuo vienu metu prieina prie programos kelis kartus, jis skaičiuojamas kaip vienas Lygiagretusis vartotojas. Programos įdiegčių skaičius kompiuteriuose ir serveriuose neribojamas, tačiau Licenciatas privalo įsigyti teises maksimaliam Programos Lygiagrečiųjų vartotojų, naudojančių Programą vienu metu, skaičiui. Licenciatas privalo įsigyti teisę kiekvienam vienalaikiam Lygiagrečiajam vartotojui, kuris bet kokiu tiesioginiu arba netiesioginiu būdu (pavyzdžiui, naudodamas tankinimo programą, įrangą arba taikomųjų programų serverį) ir bet kokiomis priemonėmis naudojasi prieiga prie Programos.

Įdiegtis

Įdiegtis yra matavimo vienetas, kuriuo remiantis gali būti licencijuojama ši Programa. Įdiegtis – tai fiziniame arba virtualiajame diske įdiegta Programos kopija, kurią galima vykdyti kompiuteryje. Licenciatas privalo įsigyti teises kiekvienai Programos Įdiegčiai.

Be anksčiau nurodytos informacijos, toliau nurodytos sąlygos taikomos Licenciato Programos naudojimui.

„AppPoint“ yra matavimo vienetas, pagal kurį licencijuojama ši Programa. „AppPoint“ yra įprastas vertės vienetas. Kad būtų padengtas visas teisių, reikalingų įgaliotam Licenciato naudojimuisi Programa, skaičius, privaloma įsigyti pakankamai „AppPoint“ teisių.
Sąrašo programos teisių konvertavimo variantai:
IBM administravimo bazinis naudotojas

- Teisių konvertavimo santykis: 1 įgaliotasis naudotojas / 10 „AppPoints“

IBM administravimo „premium“ naudotojas

- Teisių konvertavimo santykis: 1 įgaliotasis naudotojas / 15 „AppPoints“

IBM programos ribotasis naudotojas

- Teisių konvertavimo santykis: 1 lygiagretusis naudotojas / 5 „AppPoints“
- Teisių konvertavimo santykis: 1 įgaliotasis naudotojas / 2 „AppPoints“

IBM programos bazinis naudotojas

- Teisių konvertavimo santykis: 1 lygiagretusis naudotojas / 10 „AppPoints“
- Teisių konvertavimo santykis: 1 įgaliotasis naudotojas / 3 „AppPoints“

IBM programos „premium“ naudotojas

- Teisių konvertavimo santykis: 1 lygiagretusis naudotojas / 15 „AppPoints“
- Teisių konvertavimo santykis: 1 įgaliotasis naudotojas / 5 „AppPoints“

„IBM Maximo“ jungtis „Oracle“ programų diegimui

- Teisių konvertavimo santykis: 1 įdiegtis / 80 „AppPoints“

„IBM Maximo“ jungtis SAP programų diegimui

- Teisių konvertavimo santykis: 1 įdiegtis / 80 „AppPoints“

„IBM Maximo Spatial“ diegimas

- Teisių konvertavimo santykis: 1 įdiegtis / 20 „AppPoints“

„IBM Maximo Visual Inspection“ diegimas

- Teisių konvertavimo santykis: 1 įdiegtis / 45 „AppPoints“

„IBM Maximo Visual Inspection Edge“ diegimas

- Teisių konvertavimo santykis: 1 įdiegtis / 1 „AppPoint“

„IBM Maximo Health“ ir „Predict“ – paslaugų programų diegimas

- Teisių konvertavimo santykis: 1 įdiegtis / 60 „AppPoints“

„IBM Maximo Assist“ diegimas

- Teisių konvertavimo santykis: 1 įdiegtis / 150 „AppPoints“

„IBM Maximo Civil Infrastructure“ diegimas

- Teisių konvertavimo santykis: 1 įdiegtis / 50 „AppPoints“

„Teisių konvertavimo santykis n / m" reiškia, kad Licenciatas gali konvertuoti tam tikrą programų sąraše esančios programos nurodytos metrikos teisių skaičių (n) kiekvienam nurodytos Programos metrikos nurodytam teisių skaičiui (m). Atlikus konvertavimą, Licenciatas tokias konvertuotas teises gali naudoti tik sąraše esančiai programai. Nurodytas konvertavimas netaikomas jokioms Programos teisėms, kurios nėra reikalaujamo metrikos tipo.



1. Programos ribotojo naudotojo apribojimai
Programos ribotasis naudotojas gali naudoti ne daugiau kaip tris (3) Programos valdymo funkcijų modulius su šiomis išimtimis: 1) Programos ribotasis naudotojas prie visų modulių gali prieiti tik tam, kad galėtų generuoti ir peržiūrėti ataskaitas, tik peržiūrėti įrašus, keisti Darbų užsakymų įrašų statusą ir juos atnaujinti bei atlikti Programos ribotajam naudotojui paskirtus tikrinimus ir 2) nepaisant 1), Programos ribotasis naudotojas jokiu būdu negali turėti prieigos prie Planavimo ir tvarkaraščių, Administravimo, Integravimo, Saugumo ir Sistemos konfigūravimo modulių.
2. „Red Hat" produktai
„Red Hat“ produktus IBM palaiko tik tol, kol Licencijai galioja Programos programinės įrangos prenumerata ir palaikymas. Toliau pateikti teisių apribojimai taikomi tik Programai galiojančioms programinės įrangos prenumeratoms ir palaikymui ir neriboja atskirai licencijuojamų Licenciato „Red Hat" produktų naudojimo. Be to, Licenciatas sutinka, kad jo naudojimui ir „Red Hat“ produktų palaikymui taikomos šios sąlygos (https://www.redhat.com/en/about/agreements).
„Red Hat" produktas:
„Red Hat Enterprise Linux"
„Red Hat OpenShift Container Platform"

- Papildomų teisių santykis: pirmasis „AppPoint“ / 166 VPC, kiekvieni papildomi 8 „AppPoints“ / 1 VPC

„Papildomų teisių suteikimo santykis n/m" reiškia, kad Licenciatas gauna tam tikrą nustatytos programos nurodytos metrikos teisių skaičių (n) kiekvienam Programos, kaip visumos, nurodytos metrikos teisių nurodytam skaičiui (m). Nurodytas santykis netaikomas jokioms Programos teisėms, kurios nėra reikalaujamo metrikos tipo. Nustatytos programos teisių skaičius suapvalinamas iki „n" kartotinio.
3. REIKIAMŲ TEISIŲ NUSTATYMUI NENAUDOJAMI KOMPONENTAI
Licenciatas gali įdiegti ir naudoti toliau nurodytus Programos komponentus pagal licencijos sąlygas, tačiau šie komponentai nenaudojami Programai reikalingam teisių skaičiui apibrėžti.

- Paslaugų užklausos ir savo paslaugų užklausų statuso peržiūros
- Paraiškų kūrimas ir peržiūra, šablonų peržiūra ir juodraščių peržiūra per „Desktop Requisitions“ programą
- „Anywhere Service Request“ programa
- Įvykių kūrimas pritaikyme Nafta ir dujos
- Naftos ir dujų įvykių peržiūra
- Naftos ir dujų paslaugų užklausos
- Pakeitimų valdymo užklausų kūrimas (tik peržiūros prieiga prie susijusių artefaktų) pritaikymuose Pakeitimų valdymas bei Nafta ir dujos
- Sveikatos, Saugos ir Aplinkos įvykių kūrimas
- Sveikatos, Saugos ir Aplinkos įvykių peržiūra
- Sveikatos, Saugos ir Aplinkos paslaugų užklausos Valdymo pritaikymo Grafiniame paskyrimų žurnale
- Transporto priemonių užklausos „Maximo“ pritaikyme Transportas
- Prieiga prie Sąskaitų peržiūros taikomųjų programų „Maximo“ pritaikyme Paslaugų teikėjai
- Sąlygų ataskaitų, naudojant Branduolinės energetikos taikomosios programos paskyrą „Kurti sąlygų ataskaitą“, kūrimas ir peržiūra
- Duomenų į MAS [„Maximo Application Suite“] taikomąją programą Sauga perkėlimas, naudojantis asmeniniais ir aplinkosaugos prietaisais bei jutikliais (neturint prieigos prie MAS apžvalgos ataskaitų sričių bei programų).

4. „Maximo Application Suite“ privatumas
„Maximo Application Suite“ (MAS) registruoja informaciją, reikalingą, kad jums būtų galima suteikti prieigą prie programų paketo, ir užtikrina, kad „AppPoint“ taškai būtų teisingai administruojami atsižvelgiant į individualias naudotojo teises. Kad galėtų stebėti „MAS“ atitikimą, „MAS“ programų paketas taip pat registruoja naudojimą su skirtingais komponentais.
5. Komponentų naudojimas ir „AppPoint“ panaudojimo ataskaitos
Licenciatas sutinka, kad IBM automatiškai gautų ataskaitas apie tai, kaip Licenciatas naudoja Programą ir panaudoja „AppPoint". Arba, jei automatinės ataskaitos negalimos arba yra išjungtos, Licenciatas ne vėliau kaip per 10 darbo dienų nuo kiekvieno kalendorinio mėnesio pabaigos elektroniniu būdu IBM nurodytu galiniu adresu pateikia IBM mėnesines ataskaitas.
IBM, jos filialai ir jų rangovai bet kur vykdydami verslą, gali saugoti ir kitaip tvarkyti Kliento, jo darbuotojų ir įgaliotųjų naudotojų verslo kontaktinę informaciją (VKI), pvz.: vardą ir pavardę, darbo telefoną, adresą, el. paštą ir naudotojo identifikatorių, verslo ryšių su jais tikslais. Kai apie tokį apdorojimą reikia informuoti asmenį arba gauti jo sutikimą, Klientas informuos ir gaus tokį sutikimą. IBM Privatumo nuostatose https://www.ibm.com/privacy/us/en/ pateikiama papildoma informacija apie toliau aprašytus VKI ir paskyros duomenis.
Kad galėtų siųsti tam tikrą naudojimo informaciją IBM, Licenciatas gali sukonfigūruoti Programos automatinių ataskaitų teikimo funkciją. Licenciatas sutinka leisti Programai saugoti ir kitaip apdoroti Kliento, jo darbuotojų ir įgaliotų naudotojų verslo kontaktinę informaciją (VKI). Siekiant užtikrinti licencijos sąlygų laikymąsi, ši informacija bus naudojama deramai su mūsų bendro verslo veikla, įskaitant bendravimą su licencijos turėtoju. Licenciatas sutinka leisti Programai saugoti ir kitaip apdoroti informaciją apie Programos naudojimą, sistemos panaudojimą ir pajėgumą. Licenciatas gali bet kada išjungti automatinių ataskaitų teikimo funkciją ir pasirinkti teikti naudojimo ataskaitas IBM elektroniniu būdu.
Licenciatas taip pat sutinka, kad Licenciato informacija būtų prieinama IBM darbuotojams bei rangovams, esantiems bet kurioje šalyje Europos Sąjungoje arba už jos ribų.
6. Java: Licencijos neteikiamos Programos naudojimui Skvarbiuosiuose prietaisuose, todėl Licenciatas turi užtikrinti, kad Programa nebūtų diegiama Skvarbiajame prietaise. Šia prasme terminas „Skvarbusis prietaisas" reiškia įrenginį su mikroprocesoriumi, tačiau kurio pagrindinis tikslas nėra kompiuterija. Dabartiniai „skvarbiųjų prietaisų" pavyzdžiai yra mobilieji telefonai, asmeniniai skaitmeniniai asistentai (įskaitant „BlackBerry" įrenginius), žaidimų konsolės, televizijos priedėliai, automobiliuose įmontuoti valdikliai, išmanieji prietaisai (buitiniai prietaisai su įmontuotais procesoriais) ir namų tinklų sietuvai (fiksuotų funkcijų prietaisai, tvarkantys namų ūkio duomenis ir medijas, tačiau negalintys atlikti bendrųjų kompiuterių funkcijų). Ir priešingai, staliniai kompiuteriai, nešiojamieji kompiuteriai, bendrosios paskirties kompiuterių serveriai, žinybiniai serveriai, centriniai kompiuteriai, programų serveriai, spausdinimo serveriai, failų serveriai ir duomenų saugojimo prietaisai nėra skvarbiųjų prietaisų pavyzdžiai.
7. Ši Programa apima toliau nurodytą programinę įrangą, kuri negali būti naudojama piktiems tikslams.

- json.jar

8. „IBM Datapower Gateway“ [programų] kodų pavyzdžiai
Programa gali būti platinama su [programų] kodų pavyzdžiais. Jei pateikiamas programos pavyzdys, jis bus patalpintas kataloge PAVYZDŽIAI. Programos pavyzdį Licenciatas gali naudoti ir modifikuoti tik Programai sukonfigūruoti vidinėms reikmėms tik su Programa ir su konkrečiu serijos numeriu pažymėtu „IBM WebSphere DataPower“ prietaisu, su kuriuo jis buvo pateiktas.
„solidDB“ komponentai
Ribotojo naudojimo licencija – „solidDB“: Licenciatas turi teisę įdiegti ir naudoti vieną „solidDB“ duomenų serverio egzempliorių tik kartu su Licenciatui leidžiamu Programos naudojimu Programos naudojamų ir sukurtų duomenų saugojimui ir valdymui, tačiau ne kitais duomenų valdymo tikslais. Šį riboto naudojimo „solidDB“ duomenų serverį gali naudoti tik vidiniai Programos komponentai. Pavyzdžiui, „solidDB“ gali būti naudojamas kaip Programos sugeneruotos konfigūracijos informacijos saugykla ir negali būti naudojamas tinkintų programų, kuriose saugomi verslo duomenys, kūrimui ar išplėtimui; ši licencija neleidžia įeinančių „connections“ į duomenų bazę iš kitų programų užklausų ar ataskaitų kūrimo tikslais.
9. „Maximo Mobile“
a. Iš programų parduotuvės (-ių) atsisiųsta „IBM Maximo Mobile App“ („Programa“) skirta naudoti su „ Maximo Application Suite“ ir „ Maximo Asset Management“. Sutinkate Programą naudoti tik šiam tikslui.
b. Naudojant „Maximo Application Suite“ programinę įrangą, Programa leidžia naudotojui fotografuoti mašinas ar kitą turtą. Nors ši Programa skirta tik turto nuotraukoms daryti, netyčia gali būti matomas ir fonas. Atitinkamai, kaip reikalaujama pagal šią licenciją, turite užtikrinti, kad turėtumėte visus būtinus leidimus fotografuoti ir naudoti nuotraukas, įskaitant, bet tuo neapsiribojant, leidimą fotografuoti vietoje, kurioje dirbate.

- Už nuotraukas, balso įrašus, pastabas ir panašius dalykus, padarytus naudojant Programą ir naudojamus „Maximo Application Suite“ arba „ Maximo Asset Management“, esate atsakingi tik jūs. .

c. IBM gali siųsti pranešimus į jūsų Programos kopiją. Sutinkate gauti tokius pranešimus.
d. Naudojantis Programa, galima perduoti ir saugoti tam tikrus duomenis, įskaitant, bet tuo neapsiribojant, naudotojo identifikatorių, telefonų numerius, el. pašto adresus, skaitmeninį parašą, geografinių vietų nustatymus, fotokameros (nuotraukų ir vaizdo įrašų) duomenis, garso įrašus ir panašią asmeninę informaciją. Taip pat galite pasirinkti įtraukti ir kitus asmeninio arba neskelbtino pobūdžio duomenis. Savo tokių duomenų valdymo ribose esate atsakingi už visų taikomų duomenų privatumo taisyklių laikymąsi.
e. Jūsų teisė naudotis Programa priklauso nuo Ribotųjų naudotojų, įgaliotų naudotis pagal įsigytus „AppPoint“ taškus, skaičiaus.
f. Tais atvejais, kai Programą tiesiogiai teikia IBM per „Passport Advantage“, sutinkate, kad galioja Tarptautinė programos licencijos sutartis (Z125-3301-14). Sutinkate įpareigoti savo galutinius naudotojus laikytis šių sąlygų ir esate atsakingi už tai, kad jie jų laikytųsi.
g. Šios sąlygos viršija bet kokias sąlygas, Programos pateiktas ją naudojant pirmą kartą.
h. Programa yra pasirengusi rinkti Daiktų interneto duomenis, įskaitant asmeninius duomenis (asmens informaciją / asmenį identifikuojančią informaciją) iš nešiojamų ar aplinkos jutiklių (tokių kaip buvimo vietos nustatymo duomenys ir susijusi aplinkos informacija), o tam tikromis aplinkybėmis ir iš kitų informacijos apie jūsų darbuotojus, pavyzdžiui, apie jų fizinę būklę, šaltinių, kad galėtumėte juos apsaugoti nuo pavojų, pagerinti darbo vietos saugą ir paskatinti jūsų saugos politikos laikymąsi. Savo tokių Daiktų interneto duomenų valdymo ribose esate atsakingi už visų taikomų duomenų privatumo taisyklių laikymąsi.

- Programa skirta naudoti darbo vietoje ir neturėtų būti naudojama kitur. Be to, jei jūsų darbuotojai sužino apie kokias nors juos, jų kolegas ar jų darbo vietą liečiančias saugos problemas, jie turėtų žinoti, kokių atitinkamų veiksmų reikia imtis pagal jūsų politiką, nepriklausomai nuo to, ar programa praneša apie riziką, ar ne.

i. Programa gali būti naudojama dalims ir turtui identifikuoti, atskirai įsigijus „IBM Maximo Application Suite“ papildinius – Dalių identifikavimo debesijos paslaugą [angl. „Parts Identifier Cloud Service“].
10. „Maximo Anywhere“
Kuriant ir diegiant „Maximo Anywhere“ „iOS“ skirtas (.ipa failai) programas, „IBM Maximo Anywhere“ taikoma ši sąlyga:

- Patvirtinate, kad turite visą (-as) reikalingą (-as) „Apple Developer Program“ [„Apple“ plėtotojo programos] licenciją (-as) ir kad jums, kaip „Apple“ licencijos turėtojui, taikomos atitinkamos „Apple Developer Program“ sutarties sąlygos, kurių jūs laikotės. Sutinkate pritaikyti „Maximo Anywhere“ hibridinį kodą pagal savo reikalavimus ir „Maximo Anywhere“ hibridinį kodą kurti pagal „Apple Developer Program“ įgaliojimus. Už savo prisijungimo duomenų įkėlimą, palaikymą ir prieigos prie jų suteikimą bei savo prisijungimo duomenų saugumą esate atsakingi tik jūs. IBM neatsako už jokį jūsų prisijungimo duomenų praradimą ar pavojaus jų saugumui sukėlimą.

11. „API Connect“
Ši licencija apima ribotojo naudojimo teises į „IBM App Connect Enterprise“ (ACE) IBM dirbtinio intelekto programų sprendimų integravimui, kai viena integravimo modelio dalis yra IBM dirbtinio intelekto programų sprendimas. IBM dirbtinio intelekto programų organizavimas (naudodamas atitinkamus IBM pardavimų ir pristatymo mechanizmus) platina „IBM App Connect Enterprise“ komponentus, išvardintus šio dokumento Ribotojo naudojimo licencijos skyriuje
12. Papildoma „IBM DB2 Standard Edition“ informacija
Pagalbinė programa gali naudoti ne daugiau kaip 16 procesoriaus branduolių ir 128 GB atminties kiekviename fiziniame ar virtualiame serveryje; tačiau jei Pagalbinė programa naudojama serverių klasteryje, sukonfigūruotame dirbti kartu naudojant duomenų bazės skaidymą ar kitą leidžiamą suskirstymo į klasterius technologiją, Pagalbinė programa gali naudoti ne daugiau kaip 16 procesoriaus branduolių ir 128 GB atminties visuose to klasterio virtualiuose arba fiziniuose serveriuose.
13. „WebSphere Application Server Liberty“ („Freemium“)
Licenciatui draudžiama naudoti Programą daugiau nei iš viso 2 gigabaitų „Java“ virtualios mašinos sąvartai per visus diegimus, išskyrus atvejus, kai naudojama:
a. plėtotojo kompiuteryje arba kūrimo serveryje;
b. tik vieninteliam tikslui – patikrinti suderinamumą su viešai prieinama Licenciato atvirąja programine įranga arba programine įranga, kurią Licenciatas parduoda komerciniu būdu.
Patikrinus suderinamumą, Licenciatas privalo paskelbti tikrinimo rezultatus, nepriklausomai nuo išnaudotos „Java“ virtualios mašinos sąvartos talpos.
Licenciatas Programa naudojasi pagal šį Licencijos informacijos dokumentą ir pridedamą Programų be garantijos sutarties Tarptautinę licenciją, išskyrus atvejus, kai Licenciatas iš IBM yra gavęs galiojantį pagal Tarptautinę programos licencijos sutartį licencijuotos šios Programos versijos teisių įrodymą. Tokiu atveju tolesniam Licenciato programos naudojimui taikoma ta bazinė sutartis ir Licencijos informacijos dokumentas.
„Plėtotojo kompiuteris“ yra fizinė arba virtuali kompiuterio darbalaukio aplinka, kurioje veikia pagrindinė operacinė sistema ir Programa, kurios abi yra prieinamos ir naudojamos ne daugiau kaip vieno (1) nurodyto kūrėjo. Fizinė arba virtuali kompiuterio darbalaukio aplinka apima debesijos aplinką fizinėje vietoje ir už jos ribų. Naudodamas plėtotojo kompiuterį arba kūrimo serverį, Licenciatas neturi teisės gamybos apkrovų apdorojimui, gamybos apkrovų imitavimui ar plečiamumo tikrinimui naudoti jokio kodo, programos ar sistemos.
Kūrimo serveris apibrėžiamas kaip fizinis ar virtualus kompiuteris, kuriame yra įdiegta, tačiau nebuvo paleista Programa, išskyrus serverio paketo komandą, Programų bibliotekas, kurios gali būti naudojamos Programos pritaikymui, ir serverio plėtimus licencijuotos programos palaikymui.
Gigabaitas yra 2, pakelta trisdešimtuoju laipsniu, baitų.
Atviroji programinė įranga apibrėžiama kaip programinė įranga, kurios pradinę programą galima laisvai keisti bei tobulinti, turint licenciją, pagal kurią autorių teisių turėtojas suteikia teisę studijuoti, keisti ir platinti programinę įrangą visiems ir bet kokiam tikslui.
Įdiegtis – tai fiziniame arba virtualiajame diske įdiegta Programos kopija, kurią galima vykdyti kompiuteryje.
Papildoma informacija
„WebSphere Application Server Liberty“ („Freemium“)

- Naudojimo apribojimai: neribotas

„Neribotas“ reiškia, kad, nepaisant to, kas išdėstyta pirmiau, Licenciato teisė naudotis Pagalbine programa neribojama tik Licenciato naudojimusi Pagrindine programa. Nors ir toliau taikomi kiti Licenciato naudojimosi Pagalbine programa apribojimai, Licenciatas gali naudoti Pagalbinę programą tikslams, nepriklausantiems nuo licencijuoto Pagrindinės programos naudojimo.


L/N:  L-KBAI-C66PYB
D/N:  L-KBAI-C66PYB
P/N:  L-KBAI-C66PYB


Tarptautinė programinės įrangos licencinė sutartis

1 dalis - bendrosios sąlygos

ATSISIŲSDAMAS, DIEGDAMAS, KOPIJUODAMAS, PASIEKDAMAS PROGRAMĄ, SPAUSDAMAS MYGTUKĄ „SUTINKU“ AR KITAIS BŪDAIS NAUDODAMAS PROGRAMĄ, LICENCIATAS SUTINKA SU ŠIOS SUTARTIES SĄLYGOMIS.JEIGU SU ŠIOS LICENCIJOS SĄLYGOMIS SUTINKATE LICENCIATO VARDU, JŪS PAREIŠKIATE IR GARANTUOJATE, KAD PRISIIMATE VISĄ ATSAKOMYBĘ UŽ ŠIŲ SĄLYGŲ LAIKYMĄSI. JEIGU NESUTINKATE SU ŠIOMIS SĄLYGOMIS,

* NESIŲSKITE, NEDIEKITE, NEKOPIJUOKITE, NEBANDYKITE PASIEKTI PROGRAMOS, NESPAUSKITE MYGTUKO „SUTINKU“ AR NESINAUDOKITE PROGRAMA; IR

* NEDELSDAMI GRĄŽINKITE NENAUDOTAS LAIKMENAS, DOKUMENTACIJĄ IR NUOSAVYBĖS TEISĖS DOKUMENTĄ ŠALIAI, IŠ KURIOS JUOS GAVOTE, KAD SUSIGRĄŽINTUMĖTE UŽ PROGRAMĄ SUMOKĖTUS PINIGUS. JEI PROGRAMA BUVO ATSISIŲSTA, SUNAIKINKITE VISAS PROGRAMOS KOPIJAS.

1. Apibrėžimai

Įgaliotasis naudojimas - numatytas lygis, apibrėžiantis, kaip Licenciatas įgaliotas paleisti ir vykdyti Programą. Šis lygis gali būti nustatomas pagal naudotojų skaičių, paslaugų vienetų milijonus (MSU), procesoriaus vertės vienetus (PVU) arba kitus naudojimo lygius, kuriuos nurodo IBM.

IBM - „International Business Machines Corporation“ arba vienas iš jos filialų.

Licencijos informacija (LI) - dokumentas, kuriame pateikta specifinė informacija apie Programą ir papildomos sąlygos. Programos LI galima rasti internete adresu: www.ibm.com/software/sla. LI taip pat galima rasti Programos kataloge, naudojant sisteminę komandą, arba lankstinuke, kuris pridėtas prie Programos.

Programa - šie išvardyti dalykai, jų originalai ir visos išsamios arba dalinės kopijos: 1) kompiuterio skaitomos instrukcijos ir duomenys, 2) komponentai, failai ir moduliai, 3) garsinė ir vaizdinė medžiaga (pvz., vaizdai, tekstas, įrašai ar paveikslėliai), ir 4) susijusi licencijos medžiaga (tokia, kaip raktai ir dokumentacija).

Nuosavybės teisės dokumentas (NTD) - Licenciato įgaliotojo naudojimo įrodymas. NTD taip pat įrodo, kad Licenciatas galės naudotis garantiniu aptarnavimu, būsimų naujinimų kainomis, jei tokie bus išleisti, ir galimais specialiais ar reklamos pasiūlymais. Jeigu IBM nepateikia Licenciatui NTD, tada IBM vietoj NTD gali priimti originalų pirkimo kvitą ar kitą pirkimo dokumentą iš šalies (arba IBM, arba jos platintojo), iš kurios Licenciatas įsigijo Programą, su sąlyga, kad dokumente nurodytas Programos pavadinimas bei suteiktos Įgaliotojo naudojimo sąlygos.

Garantijos laikas - vieneri metai nuo datos, kai Licenciatui suteikta licencija.

2. Sutarties struktūra

Šią sutartį sudaro: 1 dalis - bendrosios sąlygos, 2 dalis - konkrečiai šaliai taikomos sąlygos (jei tokių yra), LI ir NTD, ir tai yra galutinis susitarimas tarp Licenciato ir IBM dėl naudojimosi Programa. Ji pakeičia bet kokį ankstesnį žodinį ar raštinį bendravimą tarp Licenciato ir IBM, kurių metu buvo aptariamas Licenciato naudojimasis Programa. 2 dalies sąlygos gali pakeisti 1 dalies sąlygas. Atsiradus bet kokiems prieštaravimams, bus remiamasi LI.

3. Licencijos suteikiamos teisės

Programa yra IBM arba IBM platintojo nuosavybė, ginama autoriaus teisių, naudojimuisi ja suteikiama licencija, bet ji nėra parduodama.

IBM suteikia Licenciatui neišimtinę licenciją 1) naudotis Programa pagal Įgaliotojo naudojimo sąlygas, nurodytas NTD, 2) kurti ir diegti kopijas, kurios palaikytų Įgaliotąjį naudojimąsi programa, ir 3) kurti atsarginę kopiją su sąlyga, kad

a. Licenciatas teisėtai įsigijo Programą ir laikosi šios Sutarties sąlygų;

b. atsarginė kopija nepaleidžiama, nebent neveikia pati Programa, kurios atsarginė kopija sukurta;

c. Licenciatas ant kiekvienos Programos išsamios ar dalinės kopijos nurodo visą autoriaus teisių informaciją bei kitus nuosavybės ženklus;

d. Licenciatas užtikrina, kad kiekvienas, kuris naudojasi Programa (vietine ar nuotoline prieiga) 1) naudojasi tik Licenciato vardu ir 2) laikosi šios Sutarties sąlygų;

e. Licenciatas 1) nenaudoja, nekopijuoja, nekeičia ir neplatina Programos, nebent tai aiškiai leidžiama šioje Sutartyje; 2) nebando išardyti, dekompiliuoti, versti ar atkurti Programos kodo, nebent tai aiškiai leidžia įstatymai ir nesuteikiama teisė atsisakyti sutartyse; 3) nenaudoja jokių Programos komponentų, failų, modulių, garsinio ir vaizdinio turinio ar susijusios licencijuotos medžiagos atskirai nuo Programos; ir 4) neišduoda licencijos trečiajai šaliai, nenuomoja ir išperkamosios nuomos pagrindais nesuteikia Programos; ir

f. jei Licenciatas įgyja šią Programą kaip Pagalbinę programą, Licenciatas naudoja šią Programą tik kaip pagalbinę priemonę, palaikančią Pagrindinę programą, jai taikomi bet kokie Pagrindinės programos licencijos apribojimai, arba, jei Licenciatas įgyja šią programą kaip Pagrindinę programą, Licenciatas naudoja visas Pagalbines programas tik šiai Programai palaikyti, jai taikomi bet kokie šios Sutarties apribojimai. Šiame punkte „f“ „Pagalbinė programa“ yra Programa, kuri yra kitos IBM Programos („Pagrindinės programos“) dalis ir kuri Pagrindinės programos LI yra nurodoma kaip Pagalbinė programa. (Norėdamas gauti atskirą Pagalbinės programos licenciją be šių apribojimų, Licenciatas turėtų susisiekti šalimi, iš kurios įsigijo Pagalbinę programą.)

Ši licencija taikoma kiekvienai Licenciato padarytai Programos kopijai.

3.1 Pakeitimai, atnaujinimai, pataisos ir taisymai

3.1.1 Pakeitimai

Jei Programa pakeičiama kita Programa, pakeistos Programos licencija yra nedelsiant nutraukiama.

3.1.2 Atnaujinimai, pataisos ir taisymai

Kai Licenciatas gauna Programos atnaujinimą, pataisą ar pataisymą, Licenciatas sutinka su bet kokiomis papildomomis ar skirtingomis sąlygomis, taikomomis šiems atnaujinimas, pataisoms ar pataisymams, kurios yra nurodytos LI. Jei nepateikta jokių papildomų ar pakeistų sąlygų, tuomet atnaujinimui, pataisai ar pataisymui taikomos tik šios Sutarties sąlygos. Jei Programa pakeičiama atnaujinimu, Licenciatas sutinka nedelsdamas nutraukti pakeistos Programos naudojimą.

3.2 Fiksuotos trukmės licencijos

Jei IBM suteikia Programai fiksuotos trukmės licenciją, Licenciato licencija baigia galioti, pasibaigus fiksuotam laikotarpiui, nebent Licenciatas ir IBM susitaria ją atnaujinti.

3.3 Terminas ir nutraukimas

Ši sutartis galioja tol, kol yra nutraukiama.

IBM gali nutraukti Licenciato licenciją, jei Licenciatas nesilaiko Sutarties sąlygų.

Jei licencija yra nutraukiama bet kurios šalies iniciatyva dėl bet kokios priežasties, Licenciatas sutinka nedelsdamas nutraukti Programos naudojimą ir sunaikinti visas turimas Programos kopijas. Jei tam tikros Sutarties sąlygos dėl savo pobūdžio išlieka galioti po Sutarties nutraukimo, jos galioja, kol bus įvykdytos, ir taikomos abiejų šalių atitinkamiems teisių perėmėjams ir įgaliotiniams.

4. Mokėjimas

Mokėjimas priklauso nuo Įgaliotojo naudojimo pobūdžio, kuris yra aprašytas NTD. IBM neteikia kreditų, jei vėluojama sumokėti, ir negrąžina jau sumokėtų pinigų, išskyrus atvejus, aprašytus Sutartyje.

Jei Licenciatas nori išplėsti savo Įgaliotojo naudojimo ribas, Licenciatas turi iš anksto pranešti IBM arba įgaliotajam IBM atstovui ir apmokėti visas susijusias išlaidas.

5. Mokesčiai

Jeigu kuri nors valdžios institucija taiko Programai muitą, mokesčius ar kitokią rinkliavą, išskyrus tuos, kurie skaičiuojami nuo IBM grynojo pelno, Licenciatas sutinka sumokėti sąskaitoje faktūroje nurodytą sumą arba pateikti atleidimo nuo mokesčių dokumentus. Nuo Programos įsigijimo dienos Licenciatas yra atsakingas už bet kokius Programos nuosavybės mokesčius. Jeigu kuri nors valdžios institucija taiko muitą, mokesčius ar kitokią rinkliavą už Programos importą, eksportą, persiuntimą, prieigą ar naudojimą už valstybės, kurioje Licenciatui suteikta licencija, ribų, Licenciatas sutinka sumokėti paskirtą sumą.

6. Pinigų grąžinimo garantijos

Jei pradinis Licenciatas dėl kokių nors priežasčių yra nepatenkintas Programa, jis gali per 30 dienų nuo NTD gavimo datos nutraukti licenciją ir susigrąžinti pinigus, kuriuos mokėjo už Programą, su sąlyga, kad Licenciatas grąžina Programą ir NTD tai šaliai, iš kurios ją įsigijo. Jei suteikta fiksuotos trukmės licencija, kurią galima pratęsti, Licenciatas gali susigrąžinti pinigus tik tuo atveju, jei Programa ir jos NTD sugrąžindami per pirmąsias 30 pirmojo termino dienų. Jeigu Licenciatas Programą atsisiuntė, jis turi susisiekti su ją išdavusia šalimi ir iš jos gauti pinigų susigrąžinimo instrukcijas.

7. Programos perleidimas

Licenciatas gali perleisti Programą bei visas savo licencines teises ir įsipareigojimus kitai šaliai tik tuo atveju, jei ta šalis sutinka su šios Sutarties sąlygomis. Jei kuri nors šalis dėl tam tikrų priežasčių licenciją nutraukia, Licenciatas nebegali perleisti Programos trečiajai šaliai. Licenciatas negali perleisti dalies 1) Programos ar 2) Programos Įgaliotojo naudojimo. Perleisdamas Programą, Licenciatas kartu su LI ir NTD taip pat privalo perleisti spausdintą šios Sutarties kopiją. Iš karto po perleidimo Licenciato licencija yra nutraukiama.

8. Garantija ir išimtys

8.1 Ribotoji garantija

IBM garantuoja, kad Programa, jei ji naudojama numatytoje veikimo aplinkoje, atitinka specifikacijas. Programos specifikacijos ir nurodytos veikimo aplinkos informacija yra pateikta Programos dokumentacijoje (tokioje kaip „read-me“ failas) arba kituose informacijos šaltiniuose, kuriuos išleido IBM (pvz., pranešime). Licenciatas sutinka, kad tokia dokumentacija ir kitas Programos turinys pateikiami tik anglų kalba, nebent vietos įstatymai reikalauja kitaip, nesuteikiama teisė sutartyje to atsisakyti arba apriboti.

Garantija galioja tik nemodifikuotai Programos daliai. IBM negarantuoja, kad Programa veiks be trikčių ir klaidų ar kad IBM pašalins visus Programos defektus. Licenciatas yra atsakingas už naudojimosi Programa rezultatus.

Garantiniu periodu IBM suteikia Licenciatui nemokamą prieigą prie IBM duomenų bazių, kuriose yra informacija apie žinomus Programos defektus, jų taisymus, apribojimus ir apėjimus. Išsamesnės informacijos rasite IBM programos palaikymo vadove adresu www.ibm.com/software/support.

Jei Garantiniu laikotarpiu Programa neveikia, kaip buvo garantuota, ir problemos negalima išspręsti, naudojantis IBM duomenų bazėse esančia informacija, Licenciatas gali grąžinti Programą ir jos NTD šaliai (arba IBM, arba jos atstovui), iš kurios Licenciatas įsigijo Programą, ir susigrąžinti pinigus. Grąžinus Programą, Licenciato licencija nutraukiama. Jeigu Licenciatas Programą atsisiuntė, jis turi susisiekti su ją išdavusia šalimi ir iš jos gauti pinigų susigrąžinimo instrukcijas.

8.2 Išimtys

ŠIOS GARANTIJOS YRA LICENCIATO IŠIMTINĖS GARANTIJOS IR PAKEIČIA VISAS KITAS GARANTIJAS AR SĄLYGAS, IŠREIKŠTAS AR NUMANOMAS, ĮSKAITANT, BET NEAPSIRIBOJANT, BET KOKIAS NUMANOMAS TINKAMUMO PREKYBAI, PATENKINAMOS KOKYBĖS, TINKAMUMO TAM TIKRAI PASKIRČIAI IR BET KOKIAS NUOSAVYBĖS IR NEPAŽEIDŽIAMUMO GARANTIJAS AR SĄLYGAS. KAI KURIOSE JURISDIKCIJOSE NELEIDŽIAMA NEĮTRAUKTI IŠREIKŠTŲ AR NUMANOMŲ GARANTIJŲ, TODĖL ANKSČIAU IŠVARDYTOS IŠIMTYS LICENCIATUI GALI BŪTI NETAIKOMOS. TOKIU ATVEJU ŠIŲ GARANTIJŲ TAIKYMAS APRIBOJAMAS GARANTIJOS LAIKOTARPIO TRUKME. ŠIAM LAIKOTARPIUI PRAĖJUS NEBETAIKOMOS JOKIOS GARANTIJOS. KAI KURIOSE VALSTYBĖSE AR JURISDIKCIJOSE NELEIDŽIAMA RIBOTI NUMANOMOS GARANTIJOS TRUKMĖS, TODĖL ANKSČIAU PATEIKTI APRIBOJIMAI LICENCIATUI GALI BŪTI NETAIKOMI.

ŠIOS GARANTIJOS SUTEIKIA LICENCIATUI APIBRĖŽTAS JURIDINES TEISES. LICENCIATAS TAIP PAT GALI TURĖTI KITŲ TEISIŲ, KURIOS SKIRSIS ATSIŽVELGIANT Į JURISDIKCIJĄ.

GARANTIJAS, NURODYTAS 8 SKYRIUJE (GARANTIJOS IR IŠIMTYS), SUTEIKIA TIK „IBM”. APRIBOJIMAI, PAMINĖTI 8.2 POSKYRYJE (IŠIMTYS), TAIP PAT TAIKOMI IR „IBM” TIEKĖJAMS, VEIKIANTIEMS KAIP TREČIOJI ŠALIS. TOKIE TIEKĖJAI VEIKIA BE JOKIŲ GARANTIJŲ AR SĄLYGŲ. ŠIS PARAGRAFAS NEPANAIKINA „IBM” GARANTINIŲ ĮSIPAREIGOJIMŲ, NURODYTŲ ŠIOJE SUTARTYJE.

9. Licenciato duomenys ir duomenų bazės

Siekdama padėti Licenciatui išspręsti su Programa susijusias problemas, IBM gali paprašyti, kad Licenciatas 1) leistų IBM nuotoliniu būdu prisijungti prie Licenciato sistemos arba 2) atsiųstų savo informaciją ar sistemos duomenis į IBM. Tačiau IBM neprivalo teikti tokios pagalbos, nebent IBM ir Licenciatas pasirašo atskirą susitarimą, kuriame IBM sutinka teikti Licenciatui tokio pobūdžio palaikymą, kuri nėra numatyta šios Sutarties IBM garantiniuose įsipareigojimuose. Bet kokiu atveju IBM naudoja informaciją apie klaidas ir problemas savo produktams ir paslaugoms tobulinti ir techninei pagalbai teikti. Licenciatas sutinka su tokia IBM, IBM juridinių asmenų ir subrangovų (veikiančių ne tik Licenciato valstybėje) veikla.

Licenciatas lieka atsakingas už 1) bet kokius duomenis ar kitą bet kurios duomenų bazės turinį, kurį jis padaro prieinamą IBM, 2) duomenų prieigos, apsaugos, kodavimo, naudojimo bei duomenų perdavimo (įskaitant ir bet kokius asmeninius duomenis) procedūrų ir kontrolės pasirinkimą ir vykdymą ir 3) visų duomenų bazių ir visų saugomų duomenų atsarginių kopijų sukūrimą bei jų atkūrimą. Licenciatas nesiųs ir nesuteiks IBM prieigos prie asmeninės informacijos, nepriklausomai nuo to, kokios formos ji yra, ir bus atsakingas už pagrįstas išlaidas, kurias IBM patirs dėl tokios informacijos klaidingo perdavimo IBM arba jei IBM prarastų ar paskelbtų tokią informaciją, taip pat ir išlaidas, susijusias su trečiųjų šalių iškeltais ieškiniais.

10. Atsakomybės apribojimas

Apribojimai, pateikti 10 skyriuje (Atsakomybės apribojimas) yra taikomi tiek, kiek leidžia taikomi įstatymai ir neleidžiama atsisakyti sutartyse.

10.1 Dalykai, už kuriuos IBM atsakinga

Gali susiklostyti tokios aplinkybės, kad dėl IBM ar kitų įsipareigojimų nevykdymo Licenciatui būtų suteikta teisė gauti žalos atlyginimą iš IBM. Neatsižvelgiant į pagrindą, pagal kurį Licenciatas gauna teisę reikalauti iš IBM atlyginti žalą (įskaitant esminį pažeidimą, aplaidumą, faktų iškraipymą arba kitą sutarties ar civilinės teisės pažeidimą), išskyrus bet kokią atsakomybę, kurios negalima atsisakyti arba apriboti remiantis atitinkamais įstatymais, visa IBM atsakomybė dėl visų pretenzijų, susijusių su kiekviena Programa, neviršys a) žalos dėl kūno sužalojimo (įskaitant mirtį), žalos nekilnojamajam turtui ir materialiajam asmeniniam turtui atlyginimo; b) bet kokios kitos faktinės tiesioginės žalos, įskaitant mokesčius (jei už Programą mokama fiksuotais terminais, taikomi 12 mėnesių mokesčiai) už Programą, dėl kurios pateiktas ieškinys.

Šis apribojimas taip pat taikomas visiems IBM Programos kūrėjams ir tiekėjams. Tai yra didžiausia IBM ir jos Programos kūrėjų ir tiekėjų kolektyvinės atsakomybės suma.

10.2 Dalykai, už kuriuos IBM nėra atsakinga

JOKIU ATVEJU IBM, JOS PROGRAMOS KŪRĖJAI AR TIEKĖJAI NĖRA ATSAKINGI UŽ ŠIUOS DALYKUS, NET JEI JIEMS BUVO PRANEŠTA APIE TOKIŲ APLINKYBIŲ ATSIRADIMO GALIMYBĘ:

a. DUOMENŲ PRARADIMĄ AR SUGADINIMĄ;

b. SPECIALIUOSIUS, ATSITIKTINIUS, BAUDINIUS AR NETIESIOGINIUS NUOSTOLIUS, ARBA BET KOKIUS PRIEŽASTINIUS EKONOMINIUS NUOSTOLIUS; ARBA

c. PRARASTĄ PELNĄ, VERSLĄ, PAJAMAS, PRESTIŽĄ AR PLANUOTAS SUTAUPYTI LĖŠAS.

11. Sąlygų laikymosi tikrinimas

11 skyriuje (Sąlygų laikymosi tikrinimas), „IPLA Programos sąlygos” reiškia 1) šią Sutartį ir jos pataisymus bei IBM pateiktus sandorio dokumentus, ir 2) IBM programinės įrangos politiką, kurią galima rasti IBM Programinės įrangos politikos svetainėje (www.ibm.com/softwarepolicies), įskaitant, bet neapsiribojant, politiką, susijusią su atsarginėmis kopijomis, pagalbinės talpyklos kainų nustatymu bei informacijos perkėlimu.

11 skyriuje pateikiamos teisės ir įsipareigojimai taikomi visą Programos licencijos galiojimo laiką bei dvejus metus pasibaigus galiojimui.

11.1 Tikrinimo procesas

Licenciatas sutinka sukurti, išsaugoti ir pateikti IBM bei jos auditoriams tikslias rašytines ataskaitas, sistemos įrankių išvestis ir kitą sistemos informaciją, kuri leistų įvertinti, ar Licenciatas, naudodamasis visomis Programomis, laikosi IPLA programos sąlygų, įskaitant, bet neapsiribojant, visas IBM licencijavimo ir kainų nustatymo sąlygas. Licenciatas yra atsakingas, kad 1) tai neviršytų jo Įgaliotojo naudojimo ribų ir 2) atitiktų IPLA Programos sąlygas.

Priimtinai perspėjusi, IBM gali patikrinti, kaip Licenciatas laikosi IPLA programos sąlygų visose darbo vietose ir visose aplinkose, kuriose Licenciatas naudojasi Programomis (bet kokiu tikslu), kurioms taikomos IPLA programos sąlygos. Toks patikrinimas bus atliktas taip, kad kuo mažiau sutrikdytų Licenciato veiklą, ir gali būti atliekamas Licenciato patalpose darbo valandomis. Tikrinti IBM gali samdyti nepriklausomą auditorių, jei IBM ir auditorius yra pasirašę konfidencialumo sutartį.

11.2 Sprendimas

Jei tikrinimo metu paaiškės, kad Licenciatas naudojosi kuria nors Programa, viršydamas Įgaliotojo naudojimo ribas, ar kitu būdu nesilaikė IPLA programos sąlygų, IBM praneš apie tai Licenciatui raštu. Licenciatas sutinka nedelsdamas tiesiogiai IBM padengti išlaidas, kurias IBM nurodo sąskaitoje faktūroje, už 1) bet kokį naudojimosi perviršį, 2) palaikymą, suteiktą šiam perviršiui per naudojimo laikotarpį arba dvejus metus, atsižvelgiant į tai, kuris laikotarpis trumpesnis, ir 3) kitas išlaidas bei įsipareigojimus, nustatytus tikrinimo metu.

12. Trečiųjų šalių pastabos

Programoje gali būti trečiųjų šalių kodas, kurį IBM, ne trečioji šalis, suteikia Licenciatui, remdamasi šia Sutartimi. Jei yra pastabų apie trečiųjų šalių kodą („Trečiųjų šalių pastabos”), jos įtrauktos tik Licenciatui informuoti. Šios pastabos pateikiamos Programos faile (-uose) PASTABOS. Informacija, kaip gauti šaltinio kodą tam tikram trečiosios šalies kodui, pateikta skyriuje „Trečiųjų šalių pastabos”. Jei Trečiųjų šalių pastabose IBM trečiosios šalies kodą nurodo kaip „Modifikuojamą trečiosios šalies kodą”, IBM leidžia Licenciatui 1) modifikuoti Modifikuojamą trečiosios šalies kodą ir 2) atkurti kodą tų Programos modulių, kurie tiesiogiai siejasi su Modifikuojamu trečiosios šalies kodu, su sąlyga, kad tai daroma tik norint suderinti Licenciato modifikacijas su trečiosios šalies kodu. IBM aptarnavimo ir techninės pagalbos įsipareigojimai, jei tokie yra, taikomi tik nemodifikuotai Programai.

13. Bendrosios nuostatos

a. Joks šios Sutarties punktas neturi įtakos įstatymų numatytoms vartotojų teisėms, kurias sutartis galėtų panaikinti ar apriboti.

b. Tais atvejais, kai Licenciatui IBM Programas pateikia materialios formos, IBM savo siuntimo ir pristatymo įsipareigojimus įvykdo, perdavusi Programas IBM paskirtam vežėjui, nebent Licenciatas ir IBM raštu susitarė kitaip.

c. Jeigu kuri nors šios Sutarties nuostata laikoma netekusi galios ar neturinti ieškinio galios, kitos šios Sutarties nuostatos lieka galioti.

d. Licenciatas sutinka laikytis visų taikomų eksporto ir importo įstatymų bei taisyklių, tarp jų JAV embargo ir sankcijų taisyklių bei eksporto draudimų tam tikriems galutiniams vartotojams.

e. Licenciatas įgalioja „International Business Machines Corporation“ ir jos filialus (bei jų teisių perėmėjus, rangovus ir IBM verslo partnerius) laikyti ir naudoti Licenciato verslo sandorio informaciją, neatsižvelgiant į sandorių vietą, susijusią su IBM produktais ir paslaugomis, arba IBM ir Licenciato verslo ryšiams palaikyti.

f. Kiekviena šalis, prieš iškeldama ieškinį kitai šaliai dėl Sutarties įsipareigojimų nevykdymo, pirmiausia suteikia galimybę įvykdyti tuos įsipareigojimus. Šalys bando gera valia išspręsti iškilusius ginčus, nesutarimus ar ieškinius, susijusius su šia Sutartimi.

g. Jei kitaip nereikalauja taikomi įstatymai, ir tai nepanaikina bei neapriboja sutarties įsipareigojimų, 1) nė viena šalis nesiims jokių teisinių veiksmų dėl jokio ieškinio, susijusio su šia Sutartimi, jei yra praėję dveji metai nuo įvykio pradžios; ir 2) pasibaigus šiam terminui bet koks ieškinys ir su juo susijusios atitinkamos teisės netenka galios.

h. Nei Licenciatas, nei IBM neatsako už savo įsipareigojimų nevykdymą dėl nuo šalių nepriklausančių priežasčių.

i. Šioje Sutartyje nenumatomos jokios trečiųjų šalių teisės ar veiksmai, ir IBM nėra atsakinga už jokius trečiųjų šalių ieškinius, pateiktus Licenciatui, išskyrus atvejus, nurodytus 10.1 poskyryje (Dalykai, už kuriuos IBM atsakinga), kai IBM juridiškai atsako trečiajai šaliai už kūno sužalojimus (taip pat mirtį) ar turtinę žalą.

j. Pasirašydamos šią Sutartį, nė viena šalis nesitiki įsipareigojimų vykdymo, nenumatyto Sutartyje, įskaitant, bet neapsiribojant, įsipareigojimus, susijusius su: 1) Programos veikimu, jei tai nenurodyta 8 skyriuje (Garantijos ir išimtys) ; 2) kitų šalių patirtimi ar rekomendacijomis; arba 3) bet kokiais Licenciato gautais rezultatais.

k. Programoms reklamuoti, parduoti ar aptarnauti IBM yra pasirašiusi sutartis su tam tikromis organizacijomis (vadinamomis IBM verslo partneriais). IBM verslo partneriai yra nepriklausomos ir atskirai nuo IBM veikiančios institucijos. IBM nėra atsakinga už IBM verslo Partnerių veiksmus ar pareiškimus, ar jų įsipareigojimus Licenciatui.

l. Licencijos ir intelektinės nuosavybės nuostolių kompensacijos sąlygos, nurodytos kitose Licenciato sutartyse su IBM (tokiose, kaip IBM kliento sutartis) netaikomos šios Sutarties suteikiamos Programos licencijoms.

14. Geografinė veiklos sfera ir taikoma teisė

14.1 Taikoma teisė

Abi šalys sutinka, kad vykdydamos, aiškindamos ir įgyvendindamos visas Licenciato ir IBM teises, prievoles ir įsipareigojimus, kylančius ar susijusius su šios Sutarties turiniu, taikys valstybės, kurioje Licenciatas įsigijo Programos licenciją, įstatymus, nepaisant teisės principų prieštaravimų.

Jungtinių Tautų Konvencija dėl tarptautinių prekių pirkimo ir pardavimo sutarčių netaikoma.

14.2 Jurisdikcija

Visos teisės, prievolės ir įsipareigojimai yra pavaldūs Valstybės, kurioje Licenciatas įgijo Programos licenciją, teismams.

2 dalis - konkrečiai šaliai taikomos sąlygos

Šios sąlygos pakeičia arba modifikuoja toliau išvardytose šalyse suteiktų licencijų sąlygas, nurodytas 1 dalyje. Visos 1 dalyje nurodytos sąlygos, kurių šios pataisos nepakeičia, išlieka nepakeistos ir galiojančios. 2 dalis išdėstoma taip:

* 1 dalies 14 skyriaus (Taikoma teisė ir jurisdikcija) su šalimis susijusios pataisos ir

* Europos, Vidurinių Rytų ir Afrikos šalyse taikomos kitų Sutarties sąlygų pataisos.

1 dalies 14 skyriaus (Taikoma teisė ir jurisdikcija) su šalimis susijusios pataisos

14.1 Taikoma teisė

Skyriaus 14.1 Taikoma teisė 1 pastraipos frazė „valstybės, kurioje Licenciatas įsigijo Programos licenciją, įstatymus“ pakeičiama šiomis frazėmis (atitinkamai pagal šalį):

EUROPA, VIDURINIAI RYTAI IR AFRIKA

Lietuvoje: Suomijos įstatymus.

14.3 Arbitražas

Ši pastraipa pridedama kaip naujas poskyris 14.3 Arbitražas, nes ji taikoma šalims, toliau išskirtoms šriftu. Šio 14.3 poskyrio nuostatos turi aukštesnę teisinę galią nei poskyrio 14.2 Jurisdikcija nuostatos iki ribos, numatytos taikomuose vietos teisės aktuose ir reglamentuose:

EUROPA, VIDURINIAI RYTAI IR AFRIKA

Lietuva:

Visi su šia Sutartimi susiję ginčai bus galutinai sprendžiami arbitražo teisme, kuris vyks Helsinkyje, Suomijoje, remiantis tuo metu galiojančiais Suomijos arbitražo teisės aktais. Kiekviena šalis paskirs vieną arbitrą. Arbitrai kartu paskirs pirmininką. Jei arbitrams nepavyks susitarti ir paskirti pirmininko, jį paskirs Helsinkio centriniai pramonės ir prekybos rūmai.

EUROPOS, VIDURINIŲ RYTŲ IR AFRIKOS (EMEA) ŠALIMS TAIKOMOS PATAISOS

EUROPOS SĄJUNGOS VALSTYBĖS NARĖS

8. Garantija ir išimtys

Prie skyriaus 8. Garantija ir išimtys pridedama ši informacija:

Europos Sąjungoje (ES) vartotojai turi juridines teises, kurios apibrėžiamos pagal vietos teisės aktus, taikomus plataus vartojimo prekių pardavimui. Nuostatos, išvardytos šiame skyriuje 8. Garantija ir išimtys, šioms teisėms neturi jokios įtakos. Ribotoji garantija taikoma visame pasaulyje.

13. Bendrosios nuostatos

13.e punktą pakeičia tokia informacija:

(1) Apibrėžtys - šiam 13.e punktui taikomos tokios papildomos apibrėžtys:

(a) Verslo kontaktinė informacija - su verslu susijusi kontaktinė informacija, kurią Licenciatas pateikia IBM: Licenciato darbuotojų ir subrangovų vardai, pareigos, darbo vietų adresai, telefono numeriai ir el. pašto adresai. Austrijoje, Italijoje ir Šveicarijoje verslo kontaktinė informacija apima ir informaciją apie Licenciatą ir jo subrangovus kaip juridinius asmenis (pavyzdžiui, duomenis apie Licenciato pajamas ir kitą su sandoriais susijusią informaciją).

(b) Verslo kontaktiniai asmenys - Licenciato darbuotojai ir subrangovai, su kuriais susijusi verslo kontaktinė informacija.

(c) Duomenų apsaugos institucija - institucija, įsteigta remiantis konkrečios šalies duomenų apsaugos ir elektroninių ryšių teisės aktais, arba ne ES šalies institucija, atsakinga už asmens duomenų apsaugą toje šalyje, arba (bet kurioje iš anksčiau paminėtų šalių) tinkama tvarka paskirtas tokias pareigas perimantis subjektas.

(d) Duomenų apsaugos ir elektroninių ryšių teisės aktai - (i) taikomi galiojantys vietos teisės aktai ir nuostatos, pagal kurias vykdomi ES direktyvos 95/46/EB (dėl asmenų apsaugos tvarkant asmens duomenis ir dėl laisvo tokių duomenų judėjimo) ir ES direktyvos 2002/58/EB (dėl asmens duomenų tvarkymo ir privatumo apsaugos elektroninių ryšių sektoriuje) reikalavimai, arba (ii) ne ES šalių teisės aktai ir (arba) nuostatos, susijusios su asmens duomenų apsauga ir elektroninių ryšių, kuriems naudojami asmens duomenys, reguliavimu, įskaitant (bet kurioje iš anksčiau paminėtų šalių) visus įstatymų nustatytus pakeitimus arba modifikacijas.

(e) IBM grupė - „International Business Machines Corporation“, esanti JAV, Niujorko valstijos mieste Armonke, jos filialai ir atitinkami verslo partneriai bei subrangovai.

(2) Licenciatas suteikia IBM teisę:

(a) apdoroti ir naudoti verslo kontaktinę informaciją IBM grupėje teikiant Licenciatui palaikymo paslaugas ir siekiant toliau palaikyti verslo ryšius tarp Licenciato ir IBM grupės, įskaitant, be apribojimų, kreipimąsi į verslo kontaktinį asmenį (el. paštu ar kitu būdu) ir IBM grupės produktų ir paslaugų pardavimą („Nurodytas tikslas“), ir

(b) atskleisti verslo kontaktinio asmens informaciją kitiems IBM grupės nariams tik siekiant Nurodyto tikslo.

(3) IBM sutinka, kad visa verslo kontaktinė informacija bus apdorojama laikantis duomenų apsaugos ir elektroninių ryšių teisės aktų ir naudojama tik Nurodytu tikslu.

(4) Iki duomenų apsaugos ir elektroninių ryšių teisės aktų nustatytos ribos Licenciatas patvirtina, kad (a) gavo (arba gaus) visus sutikimus iš verslo kontaktinių asmenų ir jiems pateikė (arba pateiks) visus pranešimus, būtinus norint leisti IBM grupei apdoroti ir naudoti verslo kontaktinę informaciją Nurodytu tikslu.

(5) Licenciatas suteikia IBM teisę perduoti verslo kontaktinę informaciją už Europos ekonominės zonos ribų, jei toks perdavimas vykdomas pagal sutarties sąlygas, kurias patvirtino duomenų apsaugos institucija, arba jei tokį perdavimą leidžia duomenų apsaugos ir elektroninių ryšių teisės aktai.

Z125-3301-14 (07/2011)



